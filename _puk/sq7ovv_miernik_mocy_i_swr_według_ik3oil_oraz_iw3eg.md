---
title: Miernik mocy i SWR według IK3OIL oraz IW3EG
puk_category: C
puk_year: 2013
puk_place: 15
author: 
  - sq7ovv
tagline: ""
layout: puk
proofread: no
classes: wide
header:
  overlay_image: /assets/images/puk/sq7ovv_miernik_mocy_i_swr_według_ik3oil_oraz_iw3eg.jpg
  overlay_filter: 0.5
  teaser: /assets/images/puk/sq7ovv_miernik_mocy_i_swr_według_ik3oil_oraz_iw3eg.jpg
---





 



![](assets/data/img/projects/2013-15-0.jpg) 



Miernik mocy i SWR
------------------





 Miernik skonstruowany przez Francesco IK3OIL oraz Danilo IW3GET, umożliwiający pomiar mocy w.cz. od 5W do 120W

 oraz SWR z wyświetlaniem cyfrowym oraz pokazaniem mocy w formie bargrafu. Łatwy do wykonania i uruchomienia.




##### Budowa i montaż miernika




 Miernik składa się z dwóch części połączonych przewodami. Część analogowa, czyli mostek pomiarowy jest umiejscowiona na jednej płytce,

 a część cyfrowa z procesorem mieści się na drugiej płytce. Jest jeszcze część trzecia, a mianowicie wyświetlacz 2x16 znaków, w oryginale

 połączony z częścią cyfrową wiązką przewodów.






 Do zabudowania miernika wybrano obudowę T-05 polskiego producenta. Ma ona niewielkie wymiary i jest wykonana ze stalowej,

 ocynkowanej blachy, co powoduje, że daje się do niej lutować. Wadą obudów z serii T jest fakt, że producent robi w tylnej

 ściance otwory, w których montuje gniazdo bezpiecznika i przelotkę kablową.






 Wewnątrz obudowy wstawiona jest przegroda z blachy stalowej (miękkiej), cynowanej. Zaletą blachy jest jej lutowalność.

 Z boku zostawiono małą przestrzeń do przeciągnięcia kabli między płytkami. Kable są zabezpieczone przed przetarciem

 rurką plastikową, przez którą przechodzą kable.






 Płytka części cyfrowej została wykonana jako "plecak" dla wyświetlacza 2x16 znaków.

 Ma dokładnie takie same wymiary i w tych samych miejscach ma otwory do mocowania. Oba elementy są połączone przy pomocy

 sztywnego złącza gold-pin. Dystans między płytkami wynosi 12mm i jest ustalony kołkami dystansowymmi z gwintem M3.

 Całość skręcona razem i przykręcona wkrętami M3 do ścianki czołowej.






 Montaż wykonany jest metodą hybrydową. Część elementów jest wykonana w technologii przewlekanej (w tym procesor) a część SMD.

 Procesor w wersji przewlekanej ma tę zaletę, że umieszczony w podstawce daje się wyjmować do programowania oraz nie przegrzewa się

 podczas lutowania. Jako że układ wymaga lutowania procesora od strony druku, należy zastosować podstawkę precyzyjną,

 gdyż daje się ona lutować "od góry".






 Zastosowanie elementów SMD zmniejszyło ilość koniecznych do wykonania otworów.




##### Mostek pomiarowy




Płytka mostka pomiarowego jest przeprojektowana, gdyż oryginalna była za szeroka i nie była w stanie zmieścić się w obudowie T-05.

Założenia były dokładnie takie same, jak przy płytce części cyfrowej układu. Jedna strona ma ścieżki do połączeń elementów,

 a druga jest jedną wielką masą. Przy projektach płytek w.cz. należy zachować szczególną ostrożność ze względu na pojemności oraz

 indukcyjności pasożytnicze.



{% include swiatradio.html on_page="02/2014 str. 46-48" %}


 Ze względu na trudności w zdobyciu kondensatorów na wyższe napięcia, zamiast pokazanego na schemacie kondensatora 4,6pF/200V

 zastosowano szereg złożony z czterech kondensatorów SMD o pojemności 18pF każdy. Takie kondensatory wytrzymują napięcia rzędu 60V,

 więc zarówno pojemność, jak i wytrzymałość napięciowa nie ucierpiały. Zwiększyła się nieco indukcyjność układu.






Mostek pomiarowy został wykonany dokładnie zgodnie z opisem Franceska IK3OIL, czyli poprzez nawinięcie 35 zwojów drutu emaliowanego

na rdzeniu Amidon T50-43. Przez cewkę został przewleczony odcinek kabla RG174. Gorąca żyła kabla koncentrycznego została polutowana

do obu gniazd UC-1, a ekran wyłącznie do gniazda od strony anteny.






Szczegóły konstrukcji i sposób uruchomienia układu opisane sa w załączonych plikach PDF.





#### Do pobrania

[Opis konkursowy (plik pdf)](/assets/bin/SQ7OVV_Miernik-mocy-SWR-IK3OIL.pdf)

[Autorski opis konstrukcji IK3OIL/IW3EGT (plik PDF, język angielski)](/assets/bin/SQ7OVV_IK3OIL-SWR-meter.pdf)






 





 


