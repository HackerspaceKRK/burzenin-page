---
title: Trzypasmowa antena QRP
puk_category: B
puk_year: 2011
puk_place: 3
author: 
  - sq6rgk
tagline: ""
layout: puk
proofread: no
classes: wide
header:
  overlay_image: /assets/images/puk/sq6rgk_trzypasmowa_antena_qrp.jpg
  overlay_filter: 0.5
  teaser: /assets/images/puk/sq6rgk_trzypasmowa_antena_qrp.jpg
---





 



![](assets/data/img/projects/2011-3-0.jpg) 



Trzypasmowa antena QRP
----------------------





 Celem tego projektu było wykonanie lekkiej i prostej anteny QRP przeznaczonej na pasma amatorskie KF, do wykorzystania w czasie wypadów w teren, najczęściej w góry.




##### Podstawowe cechy funkcjonalne




Wymagania jakie spełnia wykonana antena to:


* praca na trzech pasmach 7MHz (40m), 14MHz (20m) i 21MHz (15m) z mocą max. 5W
* mała waga, łatwość instalacji
* prostota konstrukcji, odporność mechaniczna
* pobre parametry elektryczne (małe straty, niski SWR, szerokie pasmo)
* niska cena




##### Budowa i działanie




 Wykonany projekt to trzypasmowa antena typu dipol, pracująca w konfiguracji „odwrócone V”. Antena posiada odpinane ramiona, złożone z odcinków,

 dzięki czemu możliwe jest szybkie zestrojenie na trzech pasmach krótkofalarskich. Całość konstrukcji jest rozpięta na 6m maszcie wykonanym

 z włókna szklanego (rysunek 1).






 Oba ramiona anteny łączy symetryzator (balun) 1:1 wyposażony w gniazdo BNC, do którego podpięty jest kabel koncentryczny typu RG58 (ok. 9m).

 Przestrojenie anteny na inne pasmo polega na odpięciu bądź przypięciu dodatkowego odcinka linki miedzianej, dzięki czemu wydłuża się

 bądź skraca promiennik. Odłączone fragmenty ramion zastępujemy takim samym odcinkiem linki żeglarskiej bądź sznurka wykonanego

 z materiału nieprzewodzącego elektrycznie. Dzięki temu zachowujemy identyczny kąt rozwarcia, co gwarantuje powtarzalność parametrów

 przy każdorazowym rozłożeniu.






 Dla pasma **7MHz** (40m) antena pracuje na maksymalnej swojej długości, wszystkie elementy są ze sobą połączone.

 Ramiona anteny mają całkowitą długość 2 x 9,6m.






 Dla pasma **14MHz** (20m) rozpinamy złączki B1 i B2 i do końcówek doczepiamy sznurek (linkę żeglarską) naciągając

 antenę na wbite uprzednio w ziemię śledzie. Ramiona anteny mają wtedy długość 2 x 5m.






 Dla pasma **21MHz** (15m) rozpinamy złączki A1 i A2 i do końcówek doczepiamy sznurek (linkę żeglarską) naciągając

 antenę na wbite uprzednio w ziemię śledzie. Ramiona mają długość 2 x 3,4m.





{% include swiatradio.html on_page="03/2012 str. 42-44" %}
Dzięki zastosowanym złączkom samochodowym i wędkarskim akcesoriom, proces przestrajania jest wygodny i szybki.

Na wszystkich trzech pasmach antena pracuje w rezonansie, dzięki czemu nie ma potrzeby stosowania skrzynki antenowej,

niewygodnej w pracy terenowej.






Szczegóły konstrukcji i przeprowadzone pomiary przedstawione są w załączonym opisie konkursowym.





#### Do pobrania

[Opis konkursowy (plik pdf)](/assets/bin/SQ6RGK_AntenaQRPdoSOTA.pdf)






 





 


