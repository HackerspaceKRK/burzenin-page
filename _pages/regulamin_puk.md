---
title: PUK - Regulamin
layout: collection # TODO zmiana
permalink: /puk/regulamin
classes: wide
header:
  overlay_image: /assets/images/burzenin_puk.jpg
  overlay_filter: 0.5
  actions:
    - label: "<i class='fas fa-download'></i> PUK"
      url: "/puk"
    - label: "<i class='fas fa-wrench'></i> Regulamin PUK"
      url: "/puk/regulamin"
    - label: "<i class='fas fa-wrench'></i> Konstruktorzy"
      url: "/puk/constructors"
    - label: "<i class='fas fa-wrench'></i> Projekty"
      url: "/puk/projekty"
    - label: "<i class='fas fa-wrench'></i> Wystawy radioamatorskie"
      url: "/puk/wystawy"
---

1. Celem Konkursu na Przydatne Urządzenie Krótkofalarskie PUK jest promocja samodzielnego projektowania i budowy urządzeń elektronicznych, przydatnych w praktyce radioamatora i krótkofalowca oraz propagowanie idei pracy zespołowej, samokształcenia i rozwijania zainteresowań technicznych.

2. Konkurs jest organizowany  przez zespół Zjazdu Technicznego Krótkofalowców SP.

3. Uczestnikiem Konkursu może być Konstruktor lub Zespół Konstruktorów, zarówno polski, jak i zagraniczny, który zgłosi swój udział do organizatora, dostarczy kompletny opis (dokumentację) oraz przedstawi  pracę konkursową na wystawie konkursowej PUK podczas Zjazdu Technicznego Krótkofalowców w Burzeninie.

4. Prace konkursowe mogą być zgłaszane w następujących kategoriach:
A - urządzenia odbiorcze (RX), nadawcze (TX)  lub nadawczo-odbiorcze (TRX)
B - anteny i urządzenia antenowe (przełączniki,  tunery)
C - inne (urządzenia pomiarowe, bloki funkcjonalne)
D - urządzenia odwzorowywane na podstawie dostępnych powszechnie opisów
E - oprogramowanie

5. Można zgłosić dowolną liczbę prac w każdej kategorii.

6. Zgłoszenia dokonuje się poprzez wysłanie maila na adres: puk@zjazdtechniczny.krotkofalowcy.com.pl.

7. Razem  ze zgłoszeniem  należy obowiązkowo  dostarczyć  streszczenie dokumentacji urządzenia (co najmniej: opis, schemat, fotografie).

8. Termin składania zgłoszeń: do 1 września 2024.

9. Urządzenia zgłaszane w kategoriach A, B, C, E muszą zawierać oryginalne rozwiązania projektowe zgłaszającego.

10. Kod źródłowy w pracach zgłaszanych w kategorii E, musi być własnością intelektualną zgłaszającego.

11. Pełną dokumentację w wersji elektronicznej należy dostarczyć w terminie do 1 września 2024, natomiast prace konkursowe - przed oficjalnym otwarciem Zjazdu Technicznego Krótkofalowców SP.

12. Oceny i wyboru najlepszych prac dokona Komisja powołana przez organizatorów Konkursu.Członkowie Komisji nie mogą być uczestnikami Konkursu.

13. Prace w kategoriach A, B, C, E będą oceniane wg następujących kryteriów:
- oryginalności opracowania, poprawności i elegancji rozwiązań konstrukcyjnych
- kompletności i jakości dokumentacji oraz otwartości kodu
- bezpieczeństwa zastosowanych rozwiązań
- prezentacji projektu

14. Prace w kategorii D będą oceniane wg następujących kryteriów:
- poprawności montażu i uruchomienia
- estetyki wykonania 
- stopnia skomplikowania
- prezentacji projektu

15. W przypadku każdego z kryteriów projekty zostaną ocenione przez komisję od najgorszego do najlepszego i kolejno zostaną przyznane punkty od 1 do N, gdzie N jest liczbą zgłoszonych projektów.

16. Wynikiem końcowym jest suma punktów uzyskanych za projekt.

17. Wszyscy uczestnicy konkursu otrzymują dyplomy i upominki. Projekty, które zajęły czołowe miejsca również nagrody w miarę możliwości organizatora.

18. Dodatkową nagrodę będzie można uzyskać od "publiczności" Zjazdu, gdzie każdy uczestnijk zjazdu będzie dysponowal jedną karta do głosowania na której będzie musial zagłosować na jeden z projektów.

19. W każdej kategorii zostanie przyznana osobna nagroda w podkategorii ROOKIE, przyznawana dla uczestnika poniżej 18 roku życia. 

20. Wszystkie prace konkursowe będą przedstawione na stronie internetowej Zjazdu Technicznego Krótkofalowców. Wybrane prace mogą być opisane na łamach miesięcznika "Świat Radio".
