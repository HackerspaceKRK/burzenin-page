---
title: PUK - Przydatne Urządzenie Krótkofalarskie
layout: collection
permalink: /puk/
# collection: puk
# entries_layout: grid
classes: wide
header:
  overlay_image: /assets/images/burzenin_puk.jpg
  overlay_filter: 0.5
---

<a href="/puk" class="btn btn--info btn--small">PUK</a>
<a href="/puk/constructors" class="btn btn--success btn--small">Konstruktorzy</a>
<a href="#" class="btn btn--primary btn--small">Projekty</a>
<a href="#" class="btn btn--primary btn--small">Edycje</a>
<a href="/puk/wystawy" class="btn btn--primary btn--small">Wystawy Radioamatorskie</a>
<a href="/puk/warsztaty_qrp" class="btn btn--primary btn--small">Warsztaty QRP</a>


Konkurs na **Przydatne Urządzenie Krótkofalarskie** odbył się po raz pierwszy w roku **2010** dla „wyłonienia oryginalnej i ciekawej konstrukcji urządzenia, które może znaleźć zastosowanie w pracowni radioamatora i będzie w łatwy sposób możliwe do odwzorowania przez początkujących krótkofalowców”. Określenie celu konkursu nieco ewoluowało przez lata, ustalone zostały kategorie prac/projektów, ale niezmienna pozostaje główna...

## Idea

> Promocja samodzielnego projektowania i budowy urządzeń elektronicznych, przydatnych w praktyce radioamatora i krótkofalowca oraz propagowanie pracy zespołowej, samokształcenia i rozwijania zainteresowań technicznych.

Pomysłodawcą konkursu jest Andrzej Janeczek **SP5AHT**, redaktor naczelny miesięcznika "Świat Radio". Pierwsza edycja konkursu została zorganizowana przez zespół Warszatatów QRP i wzięło w niej udział 4 uczestników. Nagrodą główną był oscyloskop cyfrowy ufundowany przez firmę NDN.

W edycji **2011** został zmieniony regulamin (wprowadzono kategorie konkursowe), który w zasadniczych kwestiach nie zmieniał się przez kolejne lata (zmiany dotyczyły rodzajów kategorii).

W roku **2012** ekipa organizatorów Warsztatów QRP zrezygnowała z dalszej ich kontynuacji. W konsekwencji Konkurs PUK stał się osią Zjazdów Technicznych Krótkofalowców SP, które odbywają się w Burzeninie, co roku w pierwszy weekend września.

![](/assets/images/puk_uczestnicy.png) 

![](/assets/images/puk_projekty.png) 

Niesłabnące zainteresowanie Zjazdem Technicznym Krótkofalowców SP w Burzeninie, którego ważnym elementem jest Konkurs PUK, świadczy o tym, że warto zarówno organizować, jak i brać udział w tego rodzaju konkursach.

Oto pięć głównych powodów, dla których warto wziąć udział w wystawie konkursowej - nie tylko jako widz, ale również jako aktywny uczestnik konkursu:

### Budowanie urządzeń jest fajne!
O tym wie każdy, kto choć raz własnoręcznie spróbował zbudować dowolne urządzenie. A jeśli jeszcze okazało się przydatne, to już w ogóle sukces! Są nawet tacy pasjonaci, którzy jako podstawową działalność krótkofalarską wybierają właśnie budowanie urządzeń: radiowych, pomiarowych, anten. Gdyż właśnie eksperymentowanie jest podstawą adioamatorskiego hobby.

### Wiedza poprzez praktykę
Budowanie urządzeń elektronicznych wymaga posiadania odpowiedniej wiedzy i praktyki. Oczywiście nie nabywa się jej od razu. Ale właśnie podczas praktycznej realizacji różnych pomysłów radiowych, można się wiele nauczyć - nie tylko z dziedziny radiotechniki.

### Pokaż, że można
Udowodnienie sobie, że potrafisz TO zrobić, że nie jest to wcale takie trudne - jest bardzo ważne! Stanowi bowiem motywację do dalszych działań. To tak samo, jak ze zdobywaniem kolejnych DX-ów, dyplomów, czy osiąganiem dobrego miejsca w zawodach. Da się!

### Sława i chwała
Fakt, że Twoja praca zostaje zauważona przez innych, opublikowana w ogólnokrajowym miesięczniku, jest szeroko dyskutowana i stanowi wzór do innych konstrukcji - może być całkiem interesujący... Oczywiście nie wszyscy to lubią, a często obawiają się wystawienia swojej pracy na widok publiczny i poddania się krytycznej ocenie publiczności. Ale naprawdę nie ma się czego bać! Uczestnicy Zjazdów w Burzeninie są niezwykle życzliwi - zresztą po to właśnie między innymi przyjeżdżają, aby podziwiać projekty Konkursu PUK. :-)

### Nagrody
Nagrody w Konkursie PUK, fundowane przez organizatorów i patronów, nie są może zbyt kosztowne, ale naprawdę użyteczne: książki, mierniki, talony na zakup elementów elektronicznych, TRX-y i wiele innych. Dotychczasowa praktyka Komisji PUK polegała na nagradzaniu praktycznie wszystkich uczestników i wyróżnianiu najciekawszych prac.